Ova aplikacija jest mobilna igra u kojoj korisnik, tj. igrač upravlja tenkom iz ptičje perspektive nastojeći pritom izbjeći neprijateljske tenkove. Tenk, kao i njegovi neprijatelji, ima mogućnost ispucavanja projektila i eliminacije neprijatelja. Igra se s vremenom ubrzava i postaje teža. Bodovi se postižu eliminacijom neprijateljskih tenkova i sveukupnim vremenom provedenim u igri. Nakon završetka igre bodovi se spremaju na lokalnu SQLite bazu podataka i online bazu Firebase. Korisnik se može ulogirati svojom e-mail adresom ili Google računom kako bi dijelio svoja postignuća sa drugim korisnicima aplikacije. Kontrole se izvedene kao on-screen touch kontrole, ali moguće je koristiti i senzore, točnije akcelerometar za pokretanje tenka. U aplikaciji su dostupne i postavke gdje je moguće uključiti ili isključiti zvuk i kontrola senzorima, odabrati težina igre te se odlogirati sa svog računa. Logika i iscrtavanje igre izvedeni su u LibGDX Java biblioteci, a sve ostalo nativno u Android Studiju.